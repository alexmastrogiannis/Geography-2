# Geography-2
Μια από τις αιτίες της αποτυχίας της σχολικής μάθησης εντοπίζεται στις παρανοήσεις των μαθητών. Ειδικότερα, όσον αφορά στα γήινα περιοδικά φαινόμενα, οι παρανοήσεις αποτελούν κοινό τόπο, αφού μαθητές αλλά και φοιτητές και απόφοιτοι Πανεπιστημίων ακόμα, αγνοούν βασικούς φυσικούς και ουράνιους νόμους. Για παράδειγμα και για επιβεβαίωση αυτού του ισχυρισμού, απόφοιτοι του Harvard, αδυνατούσαν να εξηγήσουν επιστημονικά την αιτία του σχηματισμού των τεσσάρων εποχών. Οι περισσότεροι, θεωρούσαν ότι κατά την περιστροφή της Γης, γύρω από τον ήλιο, η απόσταση ποικίλλει και αυξομειώνεται. Έτσι, η Γη όταν έρχεται π.χ. πολύ κοντά του, σχηματίζεται το καλοκαίρι, ενώ όταν απομακρύνεται πολύ από τον ήλιο δημιουργείται ο χειμώνας. Επιπλέον, και άλλες σοβαρές εσφαλμένες αντιλήψεις ως  προς το σχήμα της Γης και την εναλλαγή της μέρας και νύχτας ανιχνεύτηκαν σε παιδιά Δημοτικού, καθώς και σε φοιτητές στην Ελλάδα. Με βάση αυτόν έναν ορθολογικό διδακτικό προσανατολισμό άρσης αυτών των παρανοήσεων, είναι πιθανόν η οπτικοποιημένη  κατασκευή σχετικών περιοδικών φαινομένων (και από τους ίδιους τους μαθητές), μέσω της αξιοποίησης εύχρηστων και φιλικών εργαλείων, όπως του Revelation Natural Art (RNA) να προσφέρει ευκταία μαθησιακά αποτελέσματα. Μάλιστα η κινηματογραφική αποτύπωση, που παρέχει το λογισμικό, μπορεί να αυξήσει το μαθητικό ενδιαφέρον και την προσήλωση, δημιουργώντας συνθήκες καλλιεργειας σχετικών γεωγραφικών δεξιοτήτων. Επιπλέον, η χαρά και η ικανοποίηση της προσωπικής και ομαδικής δημιουργίας των κατασκευών μπορεί να αποτελέσει ισχυρό εκπαιδευτικό κίνητρο και κεφάλαιο. Γεγονός αδιαμφισβήτητο πάντως είναι ότι ένα από τα ισχυρά χαρτιά του RNA «κρύβεται» στη δυνατότητά του για εύκολη δημιουργία κινούμενωνβσχεδίων. Πολλά καρέ ομοειδών εικόνων τίθενται στη σειρά, ορίζεται ο χρόνος της καθυστέρησης για την εναλλαγή τους, και μεμιάς, με το πάτημα ενός πλήκτρου, το μετείκασμα ενεργοποιείται και έρχεται στης οθόνης το προσκήνιο. Παρουσιάζονται η  εναλλαγή της μέρας και νύχτας, η δημιουργία των τεσσάρων εποχών εξαιτίας της κλίσης του άξονα της Γης, η περιφορά της Γης γύρω από τον ήλιο (ηλιακό ύστημα), αλλά και ενα ηφαίστειο. Η σχετική βιβλιογραφική αναφορά του αντικειμένου είναι η παρακάτω: "Μαστρογιάννης, Α. & Κατσιώπη, Π. (2014). Καλλιέργεια και ανάδειξη πλάγιας μεταβίβασης μάθησης στο Δημοτικό Σχολείο: Λογισμικά αισθητικής έκφρασης και ανάπτυξης της δημιουργικότητας, ως γνωστικοί γεωγραφικοί διαμεσολαβητές. Στο Σαμαρά, Θ., Κουσλόγλου Ε., Σαλονικίδης, Ι. & Τζιμόπουλος, Ν. (Επιμ.), Πρακτικά του 3ου Πανελλήνιου Εκπαιδευτικού Συνεδρίου Ημαθίας με θέμα: «Αξιοποίηση των Τ.Π.Ε. στη διδακτική πράξη», Νάουσα 4, 5 & 6 Απριλίου 2014. ISBN: 978-960-99301-1-6, Τόμος Β', σσ. 174-187." (μετά απο διαδικασία κρίσης).
